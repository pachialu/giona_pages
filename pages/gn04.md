---
layout: page
title: 4
---
[<-indietro](gn03.html)

--------------------------------
#### Giona discute, Dio risponde

<sup>1-4</sup> Giona ci rimase molto male e, preso dalla rabbia, si
sfogò con Dio: “Padrone mio, già prima di partire da casa, lo sapevo
che sarebbe andata a finire così. Ecco perché ho cercato di fuggire
verso Tarsis\! Lo sapevo che sei un Dio misericordioso e buono, molto
paziente e accogliente, sempre pronto a tornare sulle tue decisioni e a
non punire. Caro Dio, quando fai così io non ti sopporto. Preferisco
morire. Meglio morire che vivere.” Dio gli rispose: “Ti sembra giusto
prendertela così?”

<sup>5</sup> Giona partì e si fermò ad est della città. Si fece una
capanna e si sedette all'ombra ad aspettare. Voleva vedere che cosa
sarebbe successo a Ninive.

<sup>6-7</sup> Allora Dio fece crescere una pianta accanto a Giona per
fargli ombra e calmarlo. E Giona ne fu contento. Ma all'alba del giorno
dopo Dio mandò un verme a divorare le radici della pianta, che si seccò.

<sup>8-11</sup> Quando il sole fu alto, Dio mandò un vento caldo
dall'est. Il sole picchiava così forte sulla testa di Giona, che stava
per svenire. A questo punto voleva morire: “Per me”, disse, “è meglio
morire che vivere.” Ma Dio gli chiese:  
“Ti sembra giusto prendertela così per una pianta?”  
“Sì\!” rispose Giona, “perché non ne posso più\!”  
E Dio: “Ti imbestialisci per una pianta che non hai né curato né fatto
crescere. E per di più è durata solo un giorno e una notte\! E io non
dovrei preoccuparmi di Ninive, la grande città\! Oltretutto ci vivono
più di centoventimila persone che non capiscono come devono
comportarsi, e tantissimi animali.”


---------------------------------------
[<-indietro](gn03.html)
